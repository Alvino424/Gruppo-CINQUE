Per la nostra analisi, ci siamo serviti principalmente di due fonti di open data. Per quanto riguarda i dati sui contagi, la fonte dati scelta è il Dipartimento della Protezione Civile, che durante l'emergenza coronavirus ha raccolto e elaborato i dati provenienti dalle singole regioni. Tali dati sono resi accessibili sia attraverso una piattaforma dedicata, sia su Github – con la nostra analisi basata su quest'ultima fonte. Il database è ricco e diversificato, e fornisce dati aggiornati quotidianamente su una vasta gamma di parametri. Tra questi, troviamo i contagi giornalieri a livello nazionale, regionale e provinciale, insieme ad ulteriori dati che non sono stati utilizzati ai fini della nostra analisi. Per esempio, tra questi dati si annoverano informazioni dettagliate sui fornitori di materiale medico-sanitario utilizzati durante l'emergenza coronavirus. Oltre ai voluminosi dati, il database include un codice di condotta, osservato e rispettato in tutte le fasi della nostra analisi, e altri documenti utili per l'interpretazione dei dati, come licenze di utilizzo, dati statistici e metrici di riferimento, bollettini, e altro ancora. In questo senso, la nostra analisi è stata resa possibile grazie alla licenza Creative Commons 4.0 (CC BY 4.0 Deed).

Abbiamo valutato la qualità dei dati utilizzando il Modello Qualitativo per i Dati Aperti sul Web, noto come modello a cinque stelle. Nel nostro caso, riteniamo che il livello 3 (ossia 3 stelle), rappresenti al meglio i dati in questione. Questi dati sono strutturati in formato non proprietario (CSV), e hanno richiesto l'utilizzo di un software terzo (i.e., Microsoft Excel) per l'elaborazione. Inoltre, i dati non erano arricchiti semanticamente né collegati. Inoltre, i dati utilizzati vantano un ricco set di metadati descrittivi e strutturali. Ad esempio, i metadati descrittivi comprendono informazioni sulle regioni, come il loro nome, il codice ISTAT che le identifica, la loro posizione, e la popolazione. Per quanto riguarda i metadati strutturali, vari file descrivono la struttura dei dati e le relazioni tra di essi. Questi metadati sono stati essenziali per orientarci nella vastità dei dati e pianificare la nostra analisi. I campi selezionati per la nostra analisi variano in base al focus scelto, che può essere a livello regionale o nazionale. Tuttavia, possono essere riassunti come segue:

    Analisi dati sui contagi: data, regione, totale ospedalizzati, totale positivi, variazione positivi, deceduti, totale casi, tamponi.


La seconda fonte utilizzata nella nostra analisi relativa ai vaccini è invece la Presidenza del Consiglio dei Ministri, in particolare nella persona del Commissario straordinario per l'emergenza Covid-19. I dataset proposti sono molto estensivi e completi, e sono facilmente accessibili da GitHub in vari formati. Ai fini della nostra ricerca, ci siamo limitati all'analisi dei dati cumulativi annuali sulle somministrazioni dei vaccini: gli altri dataset contengono invece informazioni sulla platea per ogni fase vaccinale (es. prima e seconda dose, dosi booster, dosi per il personale sanitario, etc), nonché sui centri vaccinali e sulla consegna di lotti di vaccini. 
I dati cumulativi annuali, organizzati per data, regione e tipo di vaccino, sono conservati sia in formato CSV che in formato JSON: per mantenere continuità tra i dati sui contagi e i dati sui vaccini, abbiamo ritenuto opportuno utilizzare il formato CSV per la nostra analisi. In questo modo, abbiamo garantito il livello 3 (ossia 3 stelle) del Modello Qualitativo per i Dati Aperti sul Web attraverso tutta la nostra analisi. Ulteriore continuità è stata garantita anche per quanto riguarda la licenza di utilizzo, che anche in questo caso era una licenza Creative Commons 4.0 (CC BY 4.0 Deed).
Anche in questo caso sono moltissimi i metadati proposti, principalmente descrittivi. Ogni campo presente viene descritto sia nel tipo (es: numero intero o stringa) sia nel contenuto: un esempio di questi metadati può essere visualizzato per i codici relativi alle dosi del vaccino o al produttore del vaccino. I campi selezionati per la nostra analisi sono i seguenti:
    
    Analisi dati sui vaccini: data, regione, fornitore, fascia di età, maschi, femmine, prime dosi, dosi di richiamo.


dare un nome ad attributi e campi in modo descrittivo/

definire chiave primaria per ogni tabella/

domande da porre al cliente/

